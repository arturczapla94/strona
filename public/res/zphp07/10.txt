Idź - nawet gdy ci mówią że chodzić nie umiesz 
Idź - przed siebie – nawet bez powodu 
Idź – odważnie w tłumie 
Idź – uparcie brnij do przodu 
Idź swoim własnym krokiem 
Tak jak umiesz –noga za nogą 
Nie zniechęcaj się wzgardliwym wzrokiem 
Nie zaliczaj się do tych co nie mogą 
Idź – aż do granic siły 
Choćby nie wierzono w ciebie wcale 
Choćby wszystkie znaki - nie - mówiły 
Choćby burza – ty idź dalej 
Idź – na tych co siadają nie zważaj 
W miejscu już zostało wielu 
Ty idź – zmęczeniu się nie poddawaj 
Idź dzielnie aż do celu 

Idź - własny szczyt zdobyć 
Nawet gdy nazywają cię kaleką 
Idź - nie trzeba umieć chodzić 
By zajść daleko 